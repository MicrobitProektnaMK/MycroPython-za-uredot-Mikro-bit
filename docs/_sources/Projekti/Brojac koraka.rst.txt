
=============
Бројач корака
=============

|

.. infonote::

	- Да ли живимо здраво? 
	- Набројте неке "здраве навике" и објасните колико их се придржавате и на који начин?
	- Да ли знате где се у вaшем месту налази игралиште, шеталиште, парк или шума и колико времена у току недеље проводите на свежем ваздуху?
	- Да ли постоји препоручен број метара/километара које човек треба да пређе у току дана?
	- Зашто је важно да будемо физички активни? Које су последице физичке неактивности?
	
Савремени, убрзан начин живота доноси и неке лоше навике, којих често нисмо свесни. 
Иако има небројено предности, примена савремених технологија, у неким случајевима, има и својих мана. Једна од тих мана се огледа у чињеници да људи,
нарочито омладина, пуно времена проводе испред рачунара и сличних уређаја. Заборављамо на физичке активности непходне за очување нашег здравља.

Пројектом "Бројач корака" желимо да скренемо пажњу на здраве и нездраве навике, а све оне са нездравим навикама да подстакнемо на промену и бар мало интензивнију физичку активност. 

|

**Шта нам је потребно?**
	
- један микробит
- материјал за футролу (бело платно, боје или платно различитих дезена, дугме или чичак трака, гумирана трака, како бисмо причврстили уређај за ножни чланак
	
|
	
.. image:: ../images/pedometar.png
   :alt: pedometar
   :align: center
   :scale: 90%

|

Најједноставнији начин да направите бројач корака приказан је у следећем видео-запису:
	
|

.. ytpopup:: Vb6wSmUK3nQ
    :height: 432
    :width: 768
    :align: center

|

Једно од програмских решења може бити следеће:
	
.. activecode:: pedometar
   :passivecode: true
   :coach:
   :includesrc: src/Projekti/pedometar.py


Ми смо у овом пројекту само сабирали кораке. Допуните овај уређај могућношћу да израчуна и ваш укупни пређени пут у току дана. 
Како бисте то урадили? Како можете да израчунате просечну дужину свог корака?

Направите презентацију на тему "У здравом телу здрав дух!" и продискутујте са другарима о добрим и лошим навикама
младих људи данашњице и њиховом утицају на опште здравље и свакодневно функционисање, нарочито током више година. Осврните се и на исхрану - шта треба да једемо, а шта да избегавамо.

Направите футролу за свој бројач корака, украсите је и исцртајте по жељи!

Микробит можда неће успети да региструје баш сваки ваш корак, али ће додатне активности до остварења постављеног циља свакако допринети побољшању ваше физичке кондиције!

|

3D модел који смо користили како бисмо причврстили микробит за чланак пронашли смо на
`следећој адреси <https://www.yeggi.com/q/microbit/>`__ . Ако сте у прилици, можете да одштампате на 3D штампачу неки од занимљивих модела са овог сајта и учините своје пројекте још интересантнијим.

|
